+++
title = "大唐盛世"
date = 2022-10-16T20:20:00+08:00
lastmod = 2022-12-18T19:12:36+08:00
tags = ["COVID-19", "society"]
categories = ["随笔"]
draft = false
+++

大唐盛世是中华民族悠久历史中最为辉煌的篇章，政治开明，思想解放，疆域辽阔，国防巩固，民族和睦，国富民强，人才济济，文化璀璨，好一派繁荣昌盛的盛世景象。 <br/>

<!--more-->

---

<style>.org-center { margin-left: auto; margin-right: auto; text-align: center; }</style>

<div class="org-center">

石壕吏 <br/>

</div>

<style>.org-center { margin-left: auto; margin-right: auto; text-align: center; }</style>

<div class="org-center">

杜甫 <br/>

</div>

<style>.org-center { margin-left: auto; margin-right: auto; text-align: center; }</style>

<div class="org-center">

暮投石壕村，有吏夜捉人。 <br/>

老翁逾墙走，老妇出门看。 <br/>

吏呼一何怒，妇啼一何苦。 <br/>

听妇前致词，三男邺城戍。 <br/>

一男附书至，二男新战死。 <br/>

存者且偷生，死者长已矣。 <br/>

室中更无人，惟有乳下孙。 <br/>

有孙母未去，出入无完裙。 <br/>

老妪力虽衰，请从吏夜归。 <br/>

急应河阳役，犹得备晨炊。 <br/>

夜久语声绝，如闻泣幽咽。 <br/>

天明登前途，独与老翁别。 <br/>

</div>

---

<style>.org-center { margin-left: auto; margin-right: auto; text-align: center; }</style>

<div class="org-center">

捕蛇者说 <br/>

</div>

<style>.org-center { margin-left: auto; margin-right: auto; text-align: center; }</style>

<div class="org-center">

柳宗元 <br/>

</div>

永州之野产异蛇：黑质而白章，触草木尽死；以啮人，无御之者。然得而腊之以为饵，可以已大风、挛踠、瘘疠，去死肌，杀三虫。其始太医以王命聚之，岁赋其二。募有能捕之者，当其租入。永之人争奔走焉。 <br/>

有蒋氏者，专其利三世矣。问之，则曰：“吾祖死于是，吾父死于是，今吾嗣为之十二年，几死者数矣。”言之貌若甚戚者。余悲之，且曰：“若毒之乎？余将告于莅事者，更若役，复若赋，则何如？”蒋氏大戚，汪然出涕，曰：“君将哀而生之乎？则吾斯役之不幸，未若复吾赋不幸之甚也。向吾不为斯役，则久已病矣。自吾氏三世居是乡，积于今六十岁矣。而乡邻之生日蹙，殚其地之出，竭其庐之入。号呼而转徙，饥渴而顿踣。触风雨，犯寒暑，呼嘘毒疠，往往而死者，相藉也。曩与吾祖居者，今其室十无一焉。与吾父居者，今其室十无二三焉。与吾居十二年者，今其室十无四五焉。非死则徙尔，而吾以捕蛇独存。悍吏之来吾乡，叫嚣乎东西，隳突乎南北；哗然而骇者，虽鸡狗不得宁焉。吾恂恂而起，视其缶，而吾蛇尚存，则弛然而卧。谨食之，时而献焉。退而甘食其土之有，以尽吾齿。盖一岁之犯死者二焉，其余则熙熙而乐，岂若吾乡邻之旦旦有是哉。今虽死乎此，比吾乡邻之死则已后矣，又安敢毒耶？” <br/>

余闻而愈悲，孔子曰：“苛政猛于虎也！”吾尝疑乎是，今以蒋氏观之，犹信。呜呼！孰知赋敛之毒有甚是蛇者乎！故为之说，以俟夫观人风者得焉。 <br/>
